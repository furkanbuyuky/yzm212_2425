24.03.2025 – Logistic Regression Projede python üzerinde Logistic Regression modeli için scikit-learn kullanarak ve kullanmayarak oluşturulan iki kod arasındaki farklılıklar gözlemlenmiştir. Veri seti olarak 768 örnek ve 8 özelliğe sahip Pima Indians Diabetes veri seti kullanılmıştır. Modellerin accuracy, training time ve prediction time değerleri hesaplanmış ve karmaşıklık matrisi ile görselleştirilmiştir. scikit-learn kullanılmayan lojistik regresyon modelinde test accuracy değerinin 0.6494, training süresinin 0.0204 saniye ve test süresinin 0.0010 saniye olduğu gözlemlenmiştir. scikit-learn kullanılan lojistik regresyon modelinde ise test accuracy değerinin 0.7143, training süresinin 0.0407 saniye ve test süresinin 0.0020 saniye olduğu görülmüştür. 
Elle yazılan kodun daha hızlı eğitim süresi vermesi, kütüphanenin veri ve yakınsama kontrolleri gibi ek adımlarını içermemesinden kaynaklandığı söylenebilir. Scikit-learn kullanıldığında elde edilen daha yüksek doğruluk, kütüphanenin optimize edilmiş algoritmaları ve varsayılan parametreleri sayesinde gerçekleşmitir. Elle kodlanan modelde öğrenme oranı, iterasyon sayısı, özellik ölçekleme (feature scaling) gibi hiperparametreler el ile belirlenirken, kütüphanenin modelinde bu ayarlar çoğu zaman en uygun varsayılan değerlerle çalışır. Ayrıca scikit-learn’ün hata toleransı, sayısal kararlılık (örneğin küçük log değerlerinde oluşabilecek hataların yönetimi) ve veri temizleme gibi konularda ek mekanizmalar sağlaması da doğruluk ve hız sonuçlarını etkileyebilir. Bu nedenle scikit-learn, ek hesaplama adımlarına rağmen optimize yaklaşımı sayesinde daha yüksek doğruluğa ulaşabilirken, elle yazılan kodun daha hızlı çalışması ancak daha düşük doğruluk vermesi bu farkların bir yansımasıdır.
